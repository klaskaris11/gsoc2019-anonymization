Από την Κυριακή, 22 Νοεμβρίου, μέχρι και το Σάββατο, 28 Νοεμβρίου, τα στοιχεία του ΕΟΔΥ είναι σοκαριστικά:

Στις 22 Νοεμβρίου καταγράφηκαν 103 θάνατοι

Στις 23 Νοεμβρίου καταγράφηκαν 84 θάνατοι

Στις 24 Νοεμβρίου καταγράφηκαν 101 θάνατοι

Στις 25 Νοεμβρίου καταγράφηκαν 87 θάνατοι

Στις 26 Νοεμβρίου καταγράφηκαν 99 θάνατοι

Στις 27 Νοεμβρίου καταγράφηκαν 101 θάνατοι

Στις 28 Νοεμβρίου καταγράφηκαν 121 θάνατοι

Την ίδια ώρα τα νοσοκομεία της χώρας είναι ασφυκτικά γεμάτα, με τις ΜΕΘ να λιγοστεύουν και τις εισαγωγές να είναι πολύ περισσότερες από τις εξαγωγές.

Πρόκειται για νούμερα που τρομάζουν και δεν αφήνουν περιθώρια χαλάρωσης για τις επόμενες μέρες, σε μια περίοδο που η κυβέρνηση με τους ειδικούς σχεδιάζουν τον «χάρτη» της χαλάρωσης των περιοριστικών μέτρων, με τους λοιμωξιολόγους, ωστόσο να είναι ιδιαίτερα σκεπτικοί.

Στα όριά τους τα νοσοκομεία
Στο νοσοκομείο της Δράμας 130 ασθενείς νοσηλεύονται στις κλινικές, ενώ η ΜΕΘ είναι γεμάτη με 12 διασωληνωμενους.

Τα νοσοκομεία της Πέλλας έχουν ξεπεράσει τα όρια τους. Στα Γιαννιτσά η κλινική είναι γεμάτη με 100 ασθενείς όπως η μονάδα εντατικής. Ανάλογη η κατάσταση και στην Έδεσσα όπου νοσηλεύονται 93 άτομα και τα λιγοστά κρεβάτια στη ΜΕΘ να έχουν καταληφθεί.

Βαρύ τίμημα πληρώνει και ο Βόλος καθώς στο δεύτερο κύμα 52 ασθενείς έχασαν τη ζωή τους στο νοσοκομείο της πόλης. Ενώ ενδεικτικό της μεγάλης διασποράς αποτελεί το γεγονός ότι την τελευταία εβδομάδα από τα 384 τεστ που έγιναν τα 166 ήταν θετικά ποσοστό 42,23%

Με τη Λάρισα καθημερινά να δίνει μεγάλο αριθμό μολύνσεων, οι ροές στα νοσοκομεία έχουν φέρει στα όρια του «εμφράγματος» το σύστημα.
